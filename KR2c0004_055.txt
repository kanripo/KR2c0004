# -*- mode: mandoku-view; -*-
#+TITLE: 三朝北盟會編
#+DATE: 2015-08-24 22:26:19.596031
#+PROPERTY: ID KR2c0004
#+PROPERTY: BASEEDITION WYG    
#+PROPERTY: JUAN 卷五十五
<pb:KR2c0004_WYG_055-1a>¶
欽定四庫全書¶
　三朝北盟㑹編巻五十五¶
　　　　　　　　　　　　宋　徐夢莘　撰¶
　靖康中帙¶
　　起靖康元年九月十五日戊寅盡十九日壬午¶
十五日戊寅李若水見尼堪于榆次縣靖康大金山西¶
軍前和議日録靖康元年八月二十四日若水等被㫖¶
日下出門差往大金山西軍前和議九月初一日長行¶
<pb:KR2c0004_WYG_055-1b>¶
十五日次太原府榆次縣見大金舘伴使蕭慶(呼太/師)副¶
使劉思(呼尚/書)前來相見問勞甚勤慶曰使副們縁何事¶
來若水曰某等為和議來慶曰有國書若水曰有書慶¶
曰國書外莫别有議者事否若有須當先去譯知國相¶
元帥為使(國相謂/尼堪也)盖前次邵侍郎等一畨奉使(謂邵/溥)到¶
來初間問他道國書外莫别有議者事否渠言無及見¶
國相却有面議之事臨時甚是艱難要使副知若水曰¶
某等來時面奉本朝皇帝聖㫖令若水等再三啟白國¶
<pb:KR2c0004_WYG_055-2a>¶
相元帥前次奸臣誤國無有施行今日分差内畨使人¶
前來(謂王雲馬/識逺也)以道志誠悔悟之意願國相元帥以生¶
靈為念盟好為心早與通和則天下幸甚慶曰容其等¶
先為譯知國相若水等稱諾乃歸幕次近晩伴使來傳¶
語二人請排禮物土物來早見國相次日譯語二人前¶
來引請若水等齎國書押禮物土物入軍見國相行次¶
中門列甲兵兩行至帳前幕次下馬伴使來接迎慶曰¶
國相先令來問使副一事趙良嗣(係遼/國人)是上皇時可上¶
<pb:KR2c0004_WYG_055-2b>¶
可下者人今不知在何處若水曰趙良嗣今已謫過嶺¶
南去矣慶曰不知㡬時被謫若水曰不是去年冬即是¶
今年春亦未甚記得仔細也慶曰國相又教先來取國¶
書王履曰國書當某等親見國相面投方是若水曰和¶
議正要情通先納過書去亦何害若水遂搢笏出國書¶
與慶慶恭領之即曰使副且此少待容慶等先去見國¶
相若水等坐幕中少間譯語官一人來云國相請使副¶
若水等令賫禮物土物詣前與國相相見叙禮訖若水¶
<pb:KR2c0004_WYG_055-3a>¶
曰某等來時面奉本朝皇帝聖㫖令若水等伸問國相¶
元帥新寒台候萬福國相恭受禮訖復曰使副們來時¶
貴朝皇帝聖躬萬福若水曰某等來時本朝皇帝聖躬¶
萬福若水曰某等來時面奉本朝皇帝聖訓令若水等¶
再三啟白國相元帥前次奸臣誤國㬠有施行今者分¶
差兩畨使人前來以道志誠悔悟之意願國相元帥以¶
生靈為念盟好為心早與通和天下幸甚國相曰那收¶
燕山時殺了底許多人是生靈也王履曰國相若追思¶
<pb:KR2c0004_WYG_055-3b>¶
往事一一細較即使使人何以為詞若水曰某等面奉¶
本朝皇帝聖訓令某等再三啟白國相元帥今欲以三¶
鎮逐年所收租賦悉奉貴朝願休兵講好國相厲聲曰¶
既有城下之盟許割與他三鎮那租賦便是這裏底怎¶
生更上説也若如此便是敗盟不割三鎮若水曰盖縁¶
三鎮軍民未肯交割故欲將逐年租賦奉貴朝其利一也¶
止是愛省事幸國相元帥開納國相曰公門不去勸諌¶
貴朝皇帝教早割與他三鎮土地人民便是好公事却¶
<pb:KR2c0004_WYG_055-4a>¶
來這裏弄唇舌想稍空恐使不得(稍空謂/脫空也)履曰本朝今¶
則㬠有忠義之士輔佐今聖與昔日事體不同使人說¶
得是與不是實與不實如何暪得國相元帥國相約若¶
水等坐左右曰國相請使副與伴使就幕次相聚若水¶
等退伴使迎接若水等過右帳下酒三行勸一鍾慶曰¶
國相令某等伸問奉使使副為軍行不及為待幸眀察¶
若水等稱皇恐慶曰夜來天氣大叚寒了未知中原如¶
何履曰東都尚未挾纊慶曰南北天氣如此之異慶曰¶
<pb:KR2c0004_WYG_055-4b>¶
使副見國相所議如何若水具道前言思曰國相道有¶
城下之約故提兵専來若不割得三鎮土地人民將有¶
何面目歸去見國人履曰某等已曽啟白國相元帥非¶
是本朝不割三鎮土地人民盖縁三鎮軍民未肯交割¶
故欲以租賦奉貴朝免得交兵生靈之幸慶曰但恐不¶
可若水等退少頃國相令人傳語送羊二羫酒三十瓶¶
錢一百貫與使副洗塵第三日早若水等詣軍前謝國¶
相訖若水曰某等昨日甞以國事上冐台嚴欲望台慈¶
<pb:KR2c0004_WYG_055-5a>¶
以生靈為念早為通和則天下之幸甚國相曰貴朝當¶
今之時譬如著棊一叚既敗則補其餘若顧惜恐一齊¶
帶累了不可知若水曰本朝若顧惜又豈肯以三鎮租¶
賦奉貴朝也國相曰不須巧說遂揖若水等坐國相曰¶
使副們行甚路來履曰某等由井陘來國相曰聞此路¶
險阻不能通車果否履曰然國相又曰去嵗聞解制置¶
(謂解/?也)統兵守井陘路不戰而兵潰何也豈其險而不持¶
而兵不堪用乎履曰去年帥被㫖到河北兩路㸃集沿¶
<pb:KR2c0004_WYG_055-5b>¶
邊弓手保甲繼聞兩國通和隨時放散即非不戰而潰¶
况亦不曽守井陘路恐是傳之者妄耳國相又曰使副¶
們來時黄河凍未若水曰大河須極寒方凍國相曰使¶
副們何處人氏在鄉里時以何為生若水曰某乃洺州¶
人履曰某乃汴都人若水曰某等在鄉中時皆以讀書¶
為活國相謂履曰使副既知書何故作右官履曰讀書¶
無成乃困武弁國相舉詩一聨近來漸覺家風好兒讀¶
書聲女織聲若水曰敢問國相元帥仙里台眷安在國¶
<pb:KR2c0004_WYG_055-6a>¶
相顰眉曰祖鄉在瀋州骨肉昨因契丹征遼東時皆被¶
害近方得一小女子履曰以此見兵革豈是好事履又¶
曰陶淵明所謂弱女雖非男慰情良勝無國相目属履¶
乆之若水等退是晚伴使來相見慶曰適來國相曰此¶
畨使副㬠忠鯁聰明只是所議不肯說盡話若水曰某¶
等所奉聖㫖止是如此不敢虚誑更幸太師尚書因見¶
國相再為禀知慶曰當如所戒慶等退第四日早若水¶
等再見國相若水曰某等兹者特來議和欲便兩國區¶
<pb:KR2c0004_WYG_055-6b>¶
區之意己甞禀知敢望國相元帥早與開從國相曰待¶
國書中答去若水曰和議事大恐國書中不能盡曲折¶
幸國相元帥面諭可否國相曰亦苦無多事履曰某等¶
恭傳得本朝皇帝至誠之意逺來議和須得國相元帥¶
端的言語歸去便是使人不失職國相曰若不割得三¶
鎮土地人民决不可和履曰國相若堅執不回使使人¶
何計則是國相曰使副不若且歸休若水曰縱使某等¶
歸去將何面目敢見本朝皇帝縱見將何以為詞更望¶
<pb:KR2c0004_WYG_055-7a>¶
國相元帥曲全兩國之羙國相曰不須忉怛若水退第¶
五日早若水等再見國相方欲起言和議國相遽約若¶
水等坐國相曰已作國書了命左右取到遂傳與若水¶
不得已搢笏領之國相曰使副們少間便囬如到京師¶
煩為再三奏知貴朝皇帝承遣使命逺來頒示宸翰及¶
禮物等不勝感荷為軍行無物貢謝伏望睿察所諭三¶
鎮租賦不須言及若差人速來交割土地人民即便回¶
軍通和萬一不從須索提兵直到汴京理㑹也若水等¶
<pb:KR2c0004_WYG_055-7b>¶
又欲起議國相作色曰已在言前不必再三若水等見¶
事勢不可即曰容若水等來日謝辭了國相即行國相¶
曰不必講此禮使副即今可便行若水等稱諾乃歸與¶
國相叙别歸幕次國相令譯語官二人前去云國相傳¶
語使副承逺來無以為謝白馬一疋并銀鞍䘖一副將¶
花羅三十疋香藥一合上正使侍郎烏馬一疋并銀鞍¶
䘖一副將花羅三十疋納竒實二十疋香藥一合上副¶
使觀察更有酒一百瓶錢二百貫犒設一行官吏若水¶
<pb:KR2c0004_WYG_055-8a>¶
等辭不敢受伴使來相見曰此事奉使合得之物不可¶
壊却常例若水等不得己收之伴使相送及五里許置¶
酒五盃餞别勸一鍾慶曰國相令某等再三致意使副¶
承逺來為軍行無以為待望見察若水曰某等此來上¶
荷國相元帥尚書台眷如伴使歸見國相煩斥若水等¶
名致謝慶曰謹領台命叙别乃行十一月十一日歸次¶
國門次日不隔班引見對於崇政殿¶
十九日壬午李綱罷宣撫使除觀文殿學士知揚州李¶
<pb:KR2c0004_WYG_055-8b>¶
綱以宣撫使屯于懐州也諸將皆敗太原失守綱將士¶
多叛去金人乘之遂大敗而還上怒遂罷綱使知揚州¶
傳信録曰初敵騎既出境即遣王雲曹矇使金人軍中¶
議以三鎮人民不肯割地之約至是遣回有許意其實¶
以疑我師非誠言也朝廷信之耿南仲唐恪尤主其議¶
意謂非歸租賦則割地以贍之和議可决成乃詔宣撫¶
司不得輕易進兵而議和之使紛然於道路矣既而徐¶
處仁吳敏罷相而許翰罷同知樞宻院而用聶山陳過¶
<pb:KR2c0004_WYG_055-9a>¶
庭李回等吳敏復以内禪事言者謂承蔡攸宻㫖及初¶
除門下侍郎亦蔡攸矯制為之授散官安置涪州余竊¶
又歎曰事已不可為矣因入表劄奏狀丐罷初唐恪謀¶
出余於外則處仁敏翰可以計去去此數人者則余亦¶
不能乆留也至是皆如其䇿章數上猶降詔批答不允¶
余具奏力道所以材力不勝任者且得昬憒之疾不罷¶
决誤國事亦併叙曩日榻前之語於是上命种師道以¶
同知樞宻院事廵邊交割宣撫司職事召余赴闕且俾¶
<pb:KR2c0004_WYG_055-9b>¶
沿河廵視防守之具余連上章乞罷知宻院事守本官¶
致仕行至封邱縣得尚書省劄子有㫖除觀文殿學士¶
知揚州時九月間也余具奏辭免不敢當具上疏言所¶
以力丏罷者非愛身怯敵之故特事有不可為者難以¶
虛受其責如宣撫得兵若干防秋兵若干屯駐人處皆¶
不曽用始朝廷應副銀絹若干又御前降到若干除支¶
官兵食錢并犒賞外皆椿留懐州及在京降賜庫具有¶
籍可考可按臣既罷去恐不知者以謂臣䘮師費財惟¶
<pb:KR2c0004_WYG_055-10a>¶
陛下遣使覈實雖臣自以不才丐罷益擇將帥撫馭士¶
卒與之捍敵金人叵測謀慮不誠和議未可専恃一失¶
士卒心無與禦侮則天下之勢去矣臣自此不復預國¶
論敢冐犯以聞既而果有其言中書舍人劉珏奏准中¶
書省送到詞頭一道中書舍人安扶奏准詞頭李綱除¶
觀文殿學士知揚州李綱輕脫寡謀强執自任前後敗¶
師覆將非一所有詞頭未敢具草奉聖㫖令以次舍人¶
行下者臣伏見仁祖朝韓琦以直學士經畧陜西而好¶
<pb:KR2c0004_WYG_055-10b>¶
水之戰任福劉平皆殘于陣士卒死者甚衆仁祖非不¶
知諸將違琦節制致敗也雖善其皆合事機然猶坐降¶
一官神祖朝韓絳以次輔宣撫西邊兵將深入荒域卒¶
至駭擾横罹戰傷神祖非不知絳之推忠盡瘁也雖元¶
情無他然亦罷相止以舊秩出守鄧州盖人君陟降如¶
天無心雖知其才能之可用忠赤之可倚或有過焉不¶
可不加黜罷也竊見李綱勇於報國鋭於用兵而聼用¶
不審數有敗衂是致士氣益䘮敵勢益張其罪益著矣¶
<pb:KR2c0004_WYG_055-11a>¶
陛下亮綱用心無他因其有請寵加峻職授以便郡雖¶
臣寮繳奏復命以次命詞行下於此見陛下厚於記功¶
薄於責過也然綱此行敗軍覆將耗財疲民非特如韓¶
琦好水之敗韓絳西邊之失其可不加黜責以示懲戒¶
乎臣至愚不肖甞慕范仲淹之中正仰事陛下非敢於¶
綱敗事之後從而下石也但朝廷典刑不可不正如陛¶
下念綱之勞所在記録察綱今日之敗志在殱敵亦宜¶
黜官降職以慰死者之心為敗事之戒既不以今日之¶
<pb:KR2c0004_WYG_055-11b>¶
失而遂㤀其前日之勞而曲庇其罪戻賞罰昭著如天¶
無私則將帥聞之莫不感激思奮而敵勢有可平之期¶
矣所有詞頭臣未敢具草臣寮上言新除觀文殿學士¶
知揚州李綱本以凡才誤膺器使卵翼扵蔡氏之門傾¶
心死黨逮上皇將有内禪之意攸先刺引綱為援使冐¶
䇿立功而綱之罪狀有不可掩者臣請為陛下數之太¶
上皇心存道奥倦聼萬機陛下以元子受天寳位臣下¶
何與焉乃敢貪天之功以為己力此其罪一也金人之¶
<pb:KR2c0004_WYG_055-12a>¶
兵傳於城下逮西師之至彼且心懼氣懾不敢肆行抄¶
掠莫測西兵之多寡强弱兩軍相持則易於和議矣綱¶
乃妄意一勝逮姚平仲之挫衂使之復逞虎狼之心其¶
罪二也王孝廸掲榜取民金寳京都之民為之騷動朝¶
廷大議已定不復取於民而綱自取文牓以為功身為¶
大官躬詣大肆以收前牓竊譽兵民使怨歸公上其罪¶
三也兵既妄動朝廷不得已暫行罷免為之死黨者嘿¶
諭其意力率士庻伏闕乞用李綱脅持君父㡬至變亂¶
<pb:KR2c0004_WYG_055-12b>¶
其罪四也身領守禦不知體國假君爵䘵以市私恩四¶
壁之賞太濫㡬至數千人而親戚故舊或濫轉官資或¶
白身授官鮮有遺者此其罪五也隂與吳敏黨庇蔡氏¶
薦京入對上皇之歸也力引蔡氏俾還京國蹤跡詭秘¶
其遺攸書則有宻語不敢忘之說即不知所謂宻語者¶
何事此其罪六也自謂功多排斥同列任情好惡妄作¶
威福致陛下有惟辟作福惟辟作威之戒此其罪七也¶
身為樞輔知術疎淺不能逆詐輙以蠟書付金國之使¶
<pb:KR2c0004_WYG_055-13a>¶
妄結伊都使金人復加怨憤抄掠吾民致河北河東之¶
敵未平此其罪八也陛下以种師中之敗及遣臣宣撫¶
河東而綱輙敢拒抗君命㡬于䟦扈此其罪九也逮其¶
澤孟不務持重以量兵勢惟以軍法督戰遂致解?之¶
兵潰散挫衂卒無尺寸之功以致并門失守此其罪十¶
也古人所謂口尚乳臭者其綱之謂乎且其用軍行兵¶
徒知襲童貫之迹妄自尊大為僚佐罕見其面獨智不¶
能用賢果致敗衂損國之威使金人復擾河朔致朝廷¶
<pb:KR2c0004_WYG_055-13b>¶
再遣使和議欲誅厥由咎將誰執伏望陛下早正十罪¶
大奮乾剛特賜竄黜為人臣懐私誤國之戒　李綱提¶
舉杭州洞霄宫宣和録曰臣寮上言切見新除觀文殿¶
學士知揚州李綱輕脫寡謀强執自任専主用兵之議¶
而無勝筭竒畫及陛下命宣撫之任日冀其有功而前¶
後敗軍覆將非一用耗邦之財不可數計綱亦知其罪¶
而自列矣陛下復加以寵召使守郡此臣所未喻也奉¶
聖㫖李綱差提舉杭州洞霄宫　又臣寮上言謹按前¶
<pb:KR2c0004_WYG_055-14a>¶
知樞宻院事李綱首兵以解太原之圍凡戰守之䇿一¶
切聼之不從中覆也而方畧乖謬節制無術出師輙敗¶
取辱敵人太原失守天下寒心綱匿而不言近世大將¶
誤國辱朝未有若綱之甚者奏議有曰若棄太原乞降¶
御筆手詔綱遷延懐州弗力救援乃欲以棄地之事歸¶
之君父以逭其責懐奸如此且綱妄庸人耳平時諂事¶
蔡京蔡攸結為死黨其為守禦司也京在城外遂以守¶
禦之卒假京給使方君父在圍城中正賴其衆以為守¶
<pb:KR2c0004_WYG_055-14b>¶
偹綱乃資以元惡大憝不忠甚矣其迎上皇于南都也¶
與攸耳語移時蹤跡詭秘不可具言迨其還朝力欲援¶
攸亦居政府中外洶洶莫知所為賴陛下察見攸姦不¶
使入城然後人心翕然以定若綱言遂行而攸復用其¶
禍可勝計哉今年正月金人至畿甸旋即和議既而勤¶
王之師四面輻輳金人恐懼求去有日矣而三鎮詔書¶
初未與也綱自以和議既成無以為功遂與姚平仲同¶
建刼寨之䇿一敗墮地朝廷不得已遂與三鎮詔書興¶
<pb:KR2c0004_WYG_055-15a>¶
言及此可為慨然陛下隆寛廣愛薄綱之罪止于罷位¶
而綱遂使其黨張燾馮檝方元若余應求陳公輔之徒¶
鼓惑衆聼唱為伏闕之事㡬至大變其初王孝廸刼民¶
之金以犒敵人諌臣論列陛下重惜民財為罷之綱乃¶
斂恩歸己收其牓以沽小民之譽小民無知以為盡出¶
于綱故伏闕之日聚衆萬餘綱處心如此豈所謂善則稱¶
君也哉今秋金人舉兵再犯邊陲首以綱為言嗚呼綱¶
之罪大矣尚以崇階均逸祠宫非所以示懲也臣愚欲¶
<pb:KR2c0004_WYG_055-15b>¶
望聖慈正綱之罪授以散員置之逺服以為將帥失職¶
者之戒仍以綱罪惡明諭天下以解愚民之惑¶
　¶
　¶
　¶
　¶
　¶
　三朝北盟㑹編巻五十五¶
