# -*- mode: mandoku-view; -*-
#+TITLE: 三朝北盟會編
#+DATE: 2015-08-24 22:26:20.105914
#+PROPERTY: ID KR2c0004
#+PROPERTY: BASEEDITION WYG    
#+PROPERTY: JUAN 卷八十一
<pb:KR2c0004_WYG_081-1a>¶
欽定四庫全書¶
　三朝北盟㑹編卷八十一¶
　　　　　　　　　　　　宋　徐夢莘　撰¶
　靖康中帙¶
　　起靖康二年二月十四日甲戍盡二十一日辛巳¶
十四日甲戍吳幵莫儔齎到軍前牒據文武百官申乞¶
立張相治國亊己申本國許册立為皇帝請牒册寳及¶
一行册命禮數　金人取親王帝姬駙馬及南班官親¶
<pb:KR2c0004_WYG_081-1b>¶
屬　遺史曰先是金人破真定府得走承馬受内侍鄧¶
述者太上倖臣也置在軍前至是尼堪斡里雅布懐廢立¶
之意也先令鄧述將太上兒女供具其數又嘗取内侍¶
四十五人至軍前問其人管甚職事問畢却遣回一半¶
别換曽管宮闕者時留守司大臣不疑其故以謂要管¶
宮闕之人是金人欲效之後吳幵持廢立文字要太上¶
諸王以下孫傳意欲藏匿吳幵持文以示乃鄧述與管¶
宮闕内侍先已具其數已各書姓名以示之傳乃吞聲¶
<pb:KR2c0004_WYG_081-2a>¶
而盡發焉又金人於宗正黄(一本/云董)少卿處取玉牒簿去¶
指名要南班宗室先自二王宮濮王宮以近屬官序髙¶
者先取宗室逃竄於細民家藏匿徐秉哲為金人所逼¶
押文引令諸使臣收捉使臣利於得財凡所藏匿必捉¶
得之獲免者十有一二其文引云或於南薫門蕭太師¶
處交割或於順天門耶律大夫處交割皆用牒押字或¶
謂徐秉哲為人之臣忽押牒取國之宗屬以贈仇讐其¶
貪生忘國之意有如此者開封府捉事使臣竇鍳曰我¶
<pb:KR2c0004_WYG_081-2b>¶
生為大宋之臣豈忍以大宋宗族交送於金人乎遂自¶
縊死¶
十五日乙亥金人取御史中丞秦檜赴軍前以廢立異¶
議故取之　集百官作推戴表軍器少監王紹草之王¶
紹表先叙大金皇帝云道合三光功髙九有惇德允元¶
智將幾於虞帝弔民伐罪義實過於周王又叙邦昌云¶
惟太宰相公識探天人學貫古今内外之聲久著天人之¶
意允洽&KR0574;大國褒崇之禮希前王作聖之功可治國事¶
<pb:KR2c0004_WYG_081-3a>¶
以主斯民　吳革置賑濟所謀起兵以救駕皇后皇太¶
子既出城吳革謂二帝與天眷皆遭敵人拘留為人臣¶
者何用生為乃於啟聖院置局名賑濟所募士就食一¶
日之間不啻萬人革隂以軍法部勒以吳銖左時朱夢¶
説張知彰馬獻可吳忠徐偉參謀議偉又率兩學進士¶
崔鼎臣周虎臣等八十餘人應募因檄偉總轄士人是¶
時康王為天下兵馬大元帥駐軍山東偉獻言於革宻¶
遣薛安裴進靳立等數輩懐蠟弹由間道告急於元帥¶
<pb:KR2c0004_WYG_081-3b>¶
府乃約在外將相擁兵進城内外相應夾攻敵寨圖還¶
二帝保全宗社革從之　孔彦威斬常謹獻首於大元¶
帥府以常謹官職差遣授彦威承信郎孔彦威為常謹¶
下提轄衙兵乙丑彦威詣帥府宻告常謹自受帥府劄¶
子授武翼大夫閤門宣賛舍人合依王㫖取便路往柏¶
林鎮駐劄謹乃離朝城縣住泊十日不動忽一日席地¶
置酒請彦威及近上使臣十人數盃後謹説佐官不自¶
由不快活只欲落草去取快活如何衆不應謹説待别¶
<pb:KR2c0004_WYG_081-4a>¶
商量即散去次日差彦威前去山口路欲望襲慶府去¶
作過彦威衷私一日一夜走投帥府告首王問何以騐¶
實彦威曰謹具差使臣五人齎金銀在此召募帥府軍¶
兵兼謹已移寨出鄆城住泊擄掠鄉村王遣人宻伺果¶
獲五人又發探報察謹動息悉如彦威所告王命只以¶
常謹所帶武翼大夫閤門宣賛舍人并統制本路下人¶
兵便許彦威令自斬謹首級及撫定得軍情無他即擎¶
首級來即授之遂授彦威方畧令齎撫安軍衆榜示以¶
<pb:KR2c0004_WYG_081-4b>¶
行彦威馳歸見謹紿以回自山口次日謹與所擄婦人¶
雜馬馳驟彦威馳馬及謹挾謹下馬驅捺在地數謹罪¶
懐中出撫定榜示以徇衆衆皆曰可斬遂斬謹撫定其¶
衆取謹首馳詣帥府乙亥以獻王喜犒勞彦威許奏官¶
職辛巳奏擬彦威武翼大夫閤門宣賛舍人統制本頭¶
下人馬一萬人令去開德府城下駐劄聽宗澤節制¶
十六日丙子金人遣曹少監郭少傅同開封府徐秉哲¶
治事時方議立張邦昌未定京師事務金人主之百官¶
<pb:KR2c0004_WYG_081-5a>¶
凡有一事即取稟軍前至是金人令曹少監郭少傅同¶
徐秉哲治事軍前指揮令百官依舊入局治事軍糧依¶
舊支散　金人取宫禁庫藏珍玩諸物金人盡取内藏¶
元豐大觀庫簿籍悉取寳貨及大内諸庫龍德兩宮珍¶
寳奇物　僉言曰太上平時好玩珍寳雖有司與宰相¶
不能知之内侍王仍等曲奉尼堪説其物指其所在而¶
取之　金人取太學博士十人太學生堪為師法者三¶
十人金人索太學生博通經術者三十人如法以禮謹¶
<pb:KR2c0004_WYG_081-5b>¶
聘前來師禮不敢不厚忽有應募願行者大扺多四川人¶
及兩河人兩河人思得假便移鄉四川人皆為利往也¶
官司人給三百千保治装三十人者欣欣然應聘初金¶
人圍城太學生汪若海等勸人納資財賞軍上在軍前¶
董時升勸人納金銀徐揆投書於二帥乞免金銀上久¶
不歸汪若海説二帥乞復鑾輿人皆稱太學多忠義之¶
士至是城中乏糧困匱金人時有洗城之語又疑金人不¶
去欲斃在京之民者太學生皆求生附勢投狀願歸金¶
<pb:KR2c0004_WYG_081-6a>¶
國者百餘人元募八十人而投狀者一百人皆過元數¶
其鄉貫多係三川兩浙福建京師者比至軍前金人脅¶
而誘之曰金國不要汝等作大義策論各要汝等陳鄉¶
土方畧利害諸生有川人閩浙人者各爭持紙筆陳山¶
川險易古今攻戰據取之由以獻又妄指娼女為妻要¶
取諸軍前後金人覺其無能茍賤復退者六十餘人委¶
無才能不足以為師法復欲入學司業博士集衆榎楚¶
而屏之士之茍賤無守有如此者　遺録曰金人初取¶
<pb:KR2c0004_WYG_081-6b>¶
太學生正録三十人為北方賢資令國子監各給三百¶
貫發遣正録皆懼乃私誘學中素無亷恥者以充數即¶
日出城其齎糧并為敵有亦從而不追¶
十八日戊寅大元帥府再行下諸處勤王進發　遺史¶
曰是日募府奉大元帥康王指揮京師全無消息吾寢¶
食不遑可再呈檄書行下諸處契勘當府今月七日九¶
日十一日十三日十五日十七日節次劄下興仁府黄¶
待制駐劄開德府宗元帥節制諸頭項人馬及劄下南¶
<pb:KR2c0004_WYG_081-7a>¶
京宣總兩司互為應援及一面闗牒陜西京師江淮勤¶
王師帥去訖外今再契勘探報大金歸期全未見的確¶
京城信息不通或云繫橋或云絞筏不久渡河然登城¶
之敵至今不下大寨或有小寨未起傍列四處却擄吾¶
民搬運糧斛或稱候麥苖長大可餵牛馬方可北歸是¶
未有去計講和之説實緩我天下之師觀其形勢慮包¶
詭謀今仰見在開德府駐劄副元帥宗修撰興仁府駐¶
劄節制黄待制各切加意召募信實人前去硬探知見¶
<pb:KR2c0004_WYG_081-7b>¶
得委有奸計尚或窺伺舊城未有退師之意仰審觀形¶
勢料度彼已隨處糾合附近統制官人兵剋日進寨於¶
近京駐劄張大軍勢通協令去仍切持重明逺斥堠毋¶
致反落奸便不得先以人兵跳㺯自啟敗盟之釁内如¶
宗元帥舉師之日先告諭開德府濮州黄待制舉師之¶
日先告諭興仁府單州廣濟軍各嚴備守禦其逐處城¶
上城先分已擺布若軍若民之兵不得一例起發使各¶
保守以防乗虚及逐處守臣各應付隨軍糧食五七日¶
<pb:KR2c0004_WYG_081-8a>¶
并後來不住相繼應副仍各申隨處所屬轉運使不管¶
少有闕誤并仰南京宣總兩司照㑹與宗元帥黄待制¶
一依今來指揮各猜覘探互相關報㑹合進寨約日於¶
近京駐劄務要聲援相應及仰一面備坐今來指揮行¶
下陜西京西江淮等路勤王領兵去處約日催發㑹合¶
仍具逐頭項職位姓名及劄下河北運判顧大夫京東¶
運副黄龍圖隨軍轉運梁修撰等各隨處應副錢不管¶
少有闕誤并小貼子兼契南京開德府興仁府等處去¶
<pb:KR2c0004_WYG_081-8b>¶
京城遠近不同即起發當有先後務要同日到京城側¶
近切在契勘無令參差不齊又小貼子再契勘京城圍¶
閉日久時朝廷遣使齎詔傳諭雖知金人已再講和無¶
復擄掠然到久累月未聞退歸阻隔道路朝廷命令不¶
通臣子之心寢食不遑今來勤王之師諸道雲集便欲¶
相與戮力進兵血戰仰念主上屈已謹信講好息民之¶
意未得轉進當府已累劄下審觀形勢可進無先以兵¶
相加自取敗盟之釁今仰節制黄待制?善副元帥宗¶
<pb:KR2c0004_WYG_081-9a>¶
修撰宣撫使范承宣(訥/)北道總管趙資政(野/)經制翁閣¶
學(彦國/)發運向直閣(子諲/)發運方徽猷(孟卿/)淮南東路¶
提刑种郎中(師中/)知揚州許龍學(份/)前知宻州郭待制¶
(奉世/)西道總管王資政(襄/)陜西五路經制錢侍郎(盖/)知¶
淮寧府趙待制(子崧/)各切親飭諸將整軍伍利器械具¶
糗糧若旬月之間師猶未退忍復坐視當約日齊進誓¶
身一戰凡臣子世受國恩各懐忠義之報必願効死立¶
功仍仰吐心瀝誠紬繹方畧合謀觧難速行條具申¶
<pb:KR2c0004_WYG_081-9b>¶
金人取詳通經教德行僧數十人金人來索詳通經教¶
德行僧開封府即令拘諸院禪僧等每院不下十餘人¶
觧赴金國軍前復有退令歸者所留僅二十人待遇頗¶
厚諸寨請輪齋襯殆無虛日¶
二十日庚辰王發東平府先是帥府排日劄下諸處勤¶
王師帥約與㑹合幕府聚議宜進寨濟州剋擇官王府¶
選定用庚辰進發是日起發東平府先是軍前人情隨¶
府諸色人等唯思家喜南去河北諸郡勤王兵懼戰闘¶
<pb:KR2c0004_WYG_081-10a>¶
欲北歸至是北兵見帥府趨濟州多不欲南於是五更¶
於北門及縣前兩處放火欲駭亂軍衆張俊救撲滅之¶
奸謀不行晚宿中都　金人移文再根括金銀是時被¶
發遣出城者足相躡於道塗金人見其隨行籠内有金¶
銀尼堪大怒斥責根括官吏以謂皆以為盡絶各有結¶
罪文狀今乃如是耶故移文再行根括督責益峻急既¶
而揭榜曉諭委四壁官根括如初民情自是殆無生意¶
自月初發遣宗室宦官宮嬪輩如今兩旬猶未盡號呼¶
<pb:KR2c0004_WYG_081-10b>¶
之聲道途不絶¶
二十一日辛巳尼堪喚吏部侍郎李若水等議立異姓¶
事若水罵詈同王履死之　靖康忠愍曲周縣李公事¶
迹曰公姓李氏諱若水字清卿始名若氷洺州曲周縣¶
人曽祖宏故任莫州録事參軍贈太子太傅祖庠故任¶
鄭州管城縣主簿贈太子太傅父恂故任開德府議曹¶
掾贈少傅世業儒仕州縣著清白聲公自幼苦學工於¶
屬文政和八年嘉王榜勅賜同上舍出身初任迪功郎¶
<pb:KR2c0004_WYG_081-11a>¶
大名府元城縣尉時河朔盜賊起以捕獲功改承仕郎¶
復以功賞轉宣教授平陽府司録宣和六年春試學官¶
有司愛其文典雅近古擢為第一除濟南府府學教授¶
先是左司員外郎髙景云嘗見其詩竒之遂立薦於朝¶
除太學博士時文格彫弊獨以古文倡之從者甚衆七¶
年春李公邦彦起復先年當蔡京落職致仕其子攸用事¶
李公欲託病求去公素蒙見知乃上劄子言大臣以道¶
事君不可則止安可假病黙黙而退當抗論上前以盡¶
<pb:KR2c0004_WYG_081-11b>¶
大臣去就之義無使天下有伴食之譏李公頗不悅繼¶
以非舊窠闕减罷遂不復除用嘗以啓上李公其末云¶
顧積譌之云久宜致理之尤難首建裁損而國用未豐¶
痛罷科繇而民力猶困邉陲初定當求守禦之方賊勢¶
稍衰可弛防閑之策權貴抑之而益廣仕流濫矣而莫¶
懲凡兹十數之大功未睹軒昂之成效政宜解榻以待¶
士置驛以招賢博采寸長用俾遠見未幾金人入邉果¶
如所見料靖康元年夏再除太學博士待闕間差權太¶
<pb:KR2c0004_WYG_081-12a>¶
常博士累轉朝奉郎時開府儀同三司簡國公髙俅薨¶
皇帝令挂服舉哀承太常寺告報輪當賛導入劄子俅¶
敗壊軍政致金人長驅罪與貫同等當退褫官秩示不¶
終赦不宜辱舉推之禮數日未報復入劄子備論其事¶
朝廷從之即除太常博士八月朝廷欲遣使金國以租¶
賦贖三鎮令侍從䑓諫各舉三人公兩預其薦召上殿¶
賜今名除秘書省著作佐郎借秘書少監奉使大金山¶
西軍前到太原見國相尼堪時太原真定已陷租賦不¶
<pb:KR2c0004_WYG_081-12b>¶
能贖三鎮途中嘗有詩呈副使王坦翁曰中山忠義定¶
何人數月相從笑語真未信功名孤壯志不妨詩酒寄¶
閒身此來飽看千岩秀歸去遥知兩髩新就使牧羊吾¶
不恨漢旄零落落花春又曰舊持漢節愧前人聞許傳¶
來若不真五鼓促回千里夢一官妨盡百年身闗山吐¶
月程程逺詩景含秋句句新孤館可能忘客恨脱巾聊¶
進一盃春十一月十一日還朝十三日聞敵騎已南有¶
㫖令同王雲等再議除侍從公辭乃已十五日知樞宻¶
<pb:KR2c0004_WYG_081-13a>¶
院事馮澥使尼堪借公徽猷閣學士副之是夜到中牟¶
守河潰兵作過或云已有敵騎渡河左右甚駭謀取㫖¶
改路馮澥問當何如公曰守邉防河諸把隘將士皆望¶
風逃避奉使者又如此朝廷將何所頼以某處之唯有¶
死而已今云敢回者行軍法衆遂定路中日一奏乞京¶
城設備至懐州界逢金人大軍館伴劉思蕭慶云已遣¶
使往汴京畫河為界三鎮更不湏理㑹隨大軍至西京¶
界聞門下侍郎耿南仲同知樞宻院事聶昌出使交割¶
<pb:KR2c0004_WYG_081-13b>¶
河北河東閏十一月三日到京城外拘留冲虛觀嘗賦¶
詩以見志曰戰馬南來久不歸山河殘破一身㣲功名¶
誤我閒雲過嵗月驚人迅鳥飛毎事恐貽千古笑此生¶
甘與衆人違艱難重有君親念血淚班班滿客衣金人¶
獨遣馮澥同蕭慶入城請與皇帝相見欲議盟誓不從又¶
遣蕭慶入城請與皇帝相見又不從許宰相親王出後¶
數日兩樞宻兩郡王分使軍前議不合尼堪軍攻城愈¶
急¶
<pb:KR2c0004_WYG_081-14a>¶
　¶
　¶
　¶
　¶
　¶
　¶
　¶
　¶
<pb:KR2c0004_WYG_081-14b>¶
　¶
　¶
　¶
　¶
　¶
　¶
　¶
　三朝北盟㑹編巻八十一¶
